<?xml version="1.0" encoding="UTF-8"?>
<?xml-stylesheet type="text/xsl" href="trans.xsl"?>

<jurnal>
    <info>
        <titlu>Jurnalul vieții mele</titlu>
        <descriere>tot felul de prostii scrise de Paul R. Nechifor</descriere>
        <drepturi>
            Bravo! Ai ajuns la sfârșit. Credeai că o să găsești aici „copyright“? Dacă da, te-ai înșelat.
        </drepturi>
    </info>
    <articol data="2010-05-21" titlu="Prima scriere">
        <p>După ce am dat cu aspiratorul am stat un pic pe canapea (cu lumina stinsă) și am simțit trecerea timpului. Se
        spune că 90% din oameni pot fi înlocuiți cu un script Bash de trei rânduri. Oare eu ce-am realizat până
        acum?</p>

        <p>Acesta este un jurnal public (sau „blog“ ca să înțeleagă și copii de azi) în care voi scrie ce-mi trece prin
        cap și preferabil cât mai des.</p>

        <p>Acum câteva zile am descoperit situl <l uri="http://www.idlekeyboard.com/">Idle Keyboard</l>. Folosește Flash
        ca să genereze niște sunete de tastatură pentru a creea impresia că cineva scrie. Dar nu generează orice sunete
        de tastatură — generează generează sunetele tastaturii <l uri="http://en.wikipedia.org/wiki/Model_M_keyboard">IBM
        Model M Keyboard</l>. Asta e tastatura pe care am avut-o la primul calculator. E faimoasă pentru faptul că e
        foarte rezistentă și gălăgioasă. Din păcate eu nu mai știu ce-am făcut cu ea, restul calculatorului îl mai
        am.</p>

        <p>Fiindcă sunt utilizator Linux simt nevoia ca orice să-mi meargă din terminal. Deci am descărcat toate cele
        cinci fișiere MP3 folosite (sunt ușor de luat) și am creeat un script Bash numit „lucrez“ care cântă MP3-urile
        într-una.</p>

        <p>Mulți nu știu asta: eu am emoții foarte puternice. De asta sunt poet. Asta este una din poeziile mele:</p>

        <poezie titlu="Ochiul exagerării">
            <strofă>
                Tot are un început decadent!<n/>
            </strofă>
            <strofă>
                Așa de dulci sunt rădăcinile vieții<n/>
                Și se simte cum ceasul ne privește!<n/>
            </strofă>
            <strofă>
                Icoanele stau ca ochii fără nisip —<n/>
                Sâmburii nu se mai traduc deoarece<n/>
                Tabloul ruginește precum fericirea<n/>
                Care mereu merge mai departe!<n/>
            </strofă>
            <strofă>
                Rima mă-nconjoară ca ciuma<n/>
                Pe aceste plaiuri fericite,<n/>
                De simt cum presiunea separării logice<n/>
                Pare a transforma disperarea în neliniște —<n/>
                Și simt revigorarea așteptată<n/>
                Când aura blocurilor de piatră<n/>
                Atinge descărcarea sănătoasă<n/>
                Și mă lasă minunat!<n/>
            </strofă>
        </poezie>

        <p>Citind poezia asta din nou, am rămas fără cuvinte. Este uimitoare și eu sunt foarte obiectiv.</p>
    </articol>

    <articol data="2010-05-22" titlu="Starea mea pe Yahoo Messenger">
        <p>Apa curge din nou. Ce-i de făcut? Nu știu.</p>

        <p>Ca toată lumea, și eu irosesc timpul. Am chestii importante de făcut acum, dar am să le fac după ce am să
        termin chestiile interesante.</p>

        <p>Spre exemplu acum câteva zile m-am săturat de citatele pe care le tot pune cineva la stare pe Yahoo
        Messenger și m-am hotărât să fac și eu ceva mai interesant. Sunt fascinat de programele care încarcă să imite
        acțiuni umane astfel dovedind cât de ridicole sunt. Sunt programe care generează poezii, eseuri, care pictează,
        compun muzică și altele. Nu, nu sunt programe care să imite maeștrii adevărați (cum ar fi Leonardo da Vinci), dar
        sunt cele care imită tablouri de genul celor pictate de Jackson Pollock. Tabloul „<l
        uri="http://en.wikipedia.org/wiki/No._5,_1948">No. 5, 1948</l>“ pare o prostie, nu-i așa? Dar este cel mai scump
        tablou vândut vreodată, cu 151,2 milioane de dolari! Mi-am amintit de <l uri="http://bert.debruijn.be/kgp/">Kant
        Generator</l> (care generează texte ce par a fi desprinse din „Critica rațiunii pure“) și am hotărât să generez
        un paragraf cu el la fiecare cinci minute și să-l pun la stare în Pidgin (program asemănător cu Yahoo Messenger
        pentru Linux) cu un script Python. Dar ăsta este în engleză, așa că l-am trecut prin API-ul de traducere de la
        Google. Traducerea este departe de a fi perfectă deci sună și mai ridicol. Am adăugat în fața „Deseori îmi zic
        că“ și l-am scurtat la 512 octeți (mai puțin de 512 caractere pentru că este UTF-8). Nu pot să pun mai mult pe
        Yahoo Messenger. Îl deranjează pe cineva faptul că îmi schimb starea așa de rapid așa ca l-am pus să genereze
        altul odată pe oră. Ăsta-i un exemplu:</p>

        <citat>Deseori îmi zic că pentru a evita orice neînțelegere, este necesar să se explice că metafizica, cu
        siguranță, ar fi falsificate, pentru aceste motive, noumena constituie un corp de doctrină a demonstrat, și
        toate de acest organism trebuie să fie cunoscută a priori. Datorită relației dintre timp și conceptele noastre,
        lucrurile în sine (și ceea ce am fost singuri în măsură să demonstreze este că acesta este cazul) nu poate ţine
        cont de fenomene. Datorită relației dintre regresul n...</citat>
        <p>Filozof sunt acum!</p>
    </articol>

    <articol titlu="Altă zi" data="2010-05-23">
        <p>Un alt scop pentru jurnalul ăsta este să exersez ce știu despre XML și XSLT. Asta am făcut la Tehnologii Web
        (corect se citește „veb“) la facultate. Am vrut să pun în practică cunoștințele să văd dacă pot face ceva
        util.</p>

        <p>Este foarte enervant că pe web nu poți folosi fonturi interesante pentru că nu știi dacă le are și
        utilizatorul. Dar cu CSS poți să incluzi fonturi. Am auzit de Google Font API (<l
        uri="http://code.google.com/webfonts/preview">previzualizatorul</l>) și am zis că e mai bine să includ de acolo.
        Sunt câteva fonturi care au diacriticele românești corecte. Am ales să folosesc Cardo pentru text pentru că se
        vede foarte bine la dimensiuni mici și pentru că are diacriticele gigantice.</p>

        <p>Oricum jurnalul ăsta e mult mai frumos decât orice „blog“ care are o mie de chestii în plus care doar
        încurcă.</p>

        <p>Eu știu că o poezie de-a mea este bună dacă e dureros să o citesc. Am citit din nou
        <l uri="#Ochiul exagerării">Ochiul exagerării</l> și am crăpat de râs la al treilea vers. Trebuie neapărat să
        mai scriu o poezie de-a mea:</p>

        <poezie titlu="Gol">
            <strofă>
                Ușa deschide suspinul vieții<n/>
                Albul crăpat răsună din nou,<n/>
                Rece e cerul dimineții<n/>
                Iar eu dorm ca un bou.<n/>
            </strofă>
            <strofă>
                O, tu, ce clipești verde —<n/>
                Deschide, deschide, deschide!<n/>
                Întinderea ca întunericul mă arde;<n/>
                Oare cine se sinucide?<n/>
            </strofă>
            <strofă>
                Venus e un citat cireșiu<n/>
                Viața e o lungă elație,<n/>
                Reaselenizează golul cenușiu<n/>
                Iar eu sunt o aberație.<n/>
            </strofă>
        </poezie>

        <p>Poezia asta surprinde perfect emoțiile mele interioare.</p>
    </articol>

    <articol titlu="Mai multe despre jurnal" data="2010-05-24">
        <p>Între timp am decis că e mai bine să nu depind de un API extern, așa că am descărcat fonturile „Cardo“ și
        „Old Standard TT“ și le servesc eu.</p>

        <p>Acum mă chinui să reușesc să implementez note de subsol fără să învăț prea multe despre XSLT<notă>Dacă nota
        asta este vizibilă înseamnă că am reușit.</notă>.</p>

        <p>Acum mă întreb cât de mare am să pot să fac jurnalul ăsta. La un moment dat va fi prea greu de navigat.</p>

        <p>Sunt genul de om care are o opinie despre orice, deci jurnalul ăsta va fi foarte lung.</p>

        <p>Deseori cei care scriu „bloage“ se scuză pentru faptul că nu scriu mai des. Eu nu am să fac asta niciodată.
        Chiar dacă nu-mi trece nimic prin cap, tot am să scriu!</p>

        <p>Astăzi a apărut ultimul episod din <l uri="http://en.wikipedia.org/wiki/Lost_%28TV_series%29">Lost</l>. Este
        o zi foarte tristă.</p>
    </articol>

    <articol titlu="Monolit minimal" data="2010-05-25">
        <p>Asta este o zi specială. Mi-am zis că trebuie să iau legătura cu partea mea interioară. Fulgerul albastru
        îmi străbate spiritul virulent. Of! Nu știu ce să mai scriu.</p>

        <p>Am să scriu de ce am pornit jurnalul ăsta. De-a lungul anilor petrecuți în plimbări prin spațiu cibernetic,
        am văzut foarte multe așa-zise „bloguri“<notă>Sau „blaguri“, că sună mai amuzant.</notă>. Pe astfel de situri
        web oamenii scriu toate prostiile care le trec prin cap, oricât de dezinformate și neinteresante ar fi.</p>

        <p>S-a umplut paharul când am văzut un articol, pe „blogul“ cuiva, despre bărbați și femei. Adică genul de
        generalizări pe care le fac femeile despre bărbați și bărbații despre femei. Chestii care le-am mai auzit de o
        mie de ori<notă>Nu este numărul exact.</notă> și care mă enervează de fiecare dată. Mi-am zis că eu aș putea
        să-mi fac un jurnal public mult mai întâmplător și fără sens.</p>

        <p>Îmi place tipografia și simplitatea. Nu-mi place faptul că multe situri au o grămadă de chestii în plus.
        Mi-am propus să-mi fac un jurnal minimal: fără imagini, fără <c>blogroll</c>, fără reclame, fără prostii Flash,
        fără „emoticoane“ și fără multe altele. Un sit simplu, în alb și negru, care să nu sară în ochi și să fie ușor
        de citit. Nu se recomandă să fie prea multe cuvinte pe un rând, de asta situl ăsta e așa de îngust.</p>

        <p>În plus am schimbat cursorul să fie săgeată peste tot înafară de legături. Textul tot poate fi selectat, dar
        așa pare mai fain pentru că nu se schimbă cursorul de fiecare dată când dai peste litere.</p>

        <p>Nu-mi place că „blogurile“ au articolele în sens invers, adică articolul cel mai nou, primul. Da, înțeleg de
        ce este așa, dar nu-mi place. Nu citești în ordine așa. Eu l-am făcut monolit. O singură pagină tot jurnalul și
        articolele sunt în ordine.</p>
    </articol>

    <articol titlu="Tastatura" data="2010-05-26">
        <p>De mult timp plănuiesc să-mi schimb aranjarea tastaturii. Însă doar acum am aflat cât de simplu este să
        schimb ordinea tastelor la tastatura de la calculatorul portabil. Doar trebuie să trag de jos și iese.</p>

        <p>Prima mașină de schis avea tastele aranjate în ordine alfabetică. Părea foarte logic, nu? Problema era că
        tastele se blocau dacă erau apăstate mai multe de o dată. Inventatorul mașinii de scris a rearanjat tastele
        astfel încât cele des folosite să fie cât mai separate. Aranjarea asta se numește Qwerty. Asta era o idee bună
        pe atunci, dar mașinile de scris mai avansate și mai ales calculatoarele nu mai au problema asta. Totuși
        aranjarea asta a rămas. Un tip numit Dvorak a inventat o tastatură mai bună (numită după el) care ține cont de
        frecvența literelor în limba engleză. Tastatura însă nu a prins, chiar dacă e mult mai eficientă.</p>

        <p>Până acum eu am folosit tastatura românescă implicita de pe Linux. Asta nu e tastatura standard românească.
        Ea este identică cu tastatura „US“, dar formează literele românești cu tasta „Alt Gr“ sau „Alt“-ul din dreapta.
        Spre exemplu apăs pe AltGr + a ca să fac „ă“ și AltGr + „s“ ca să fac „ș“. Tastatura asta este avantajoasă
        pentru că pot să programez bine cu ea, dar din păcate uneori e greu de folosit pentru că trebuie să apăs prea
        mult pe AltGr.</p>

        <p>Multe limbi au o tastatură Dvorak proprie. Pentru limba română nu este niciuna standard. Mi-am propus să fac
        eu una care să fie optimizată pentru limba română și pentru programare.</p>

        <p>Mi-am înlocuit tastele de la calculatorul portabil unde am putut. Pe restul le-am șlefuit ca să nu se mai
        cunoască simbolul vechi.</p>
    </articol>

    <articol titlu="Patru monitoare" data="2010-05-27">
        <p>Am trei monitoare în casă care stau pe degeaba. Primul calculator avea un monitor de 640×480 pixeli.
        Calculatorul ăla s-a stricat, dar monitorul tot mai merge. Monitorul de la al doilea calculator s-a stricat și a
        trebuit să-l folosesc pe ăla mic până am cumpărat altul. A fost o perioadă foarte nasoală și probabil de asta
        urăsc irosirea de spațiu în interfețele grafice (cum face Ubuntu spre exemplu). Al treilea calculator l-am luat
        cu un monitor LCD. Nu mult după asta s-a stricat al doilea calculator și am rămas cu două monioare în plus.
        Mi-am luat apoi un calculator portabil (zis și <c>leptop</c>) și un EEE PC. Destul de recent mi-am înlocuit
        monitorul de 1280×1024 pixeli de la calculatorul al treilea cu unul de 1920×1200 pixeli și acum trei monitoare
        stau pe degeaba.</p>

        <p>Mi-am conectat monitorul LCD de 1280×1024 pixeli la calculatorul portabil mare și cel CRT de 1280×1024 pixeli
        la calculatorul portabil mic. Cu Synergy pot să folosesc mausul și tastatura de la un calculator și pe altele deci am conectat
        calculatoarele protabile și acum pot să folosesc patru monitoare.</p>

        <p>Aș putea să folosesc chiar 6 dacă conectez monitorul ăla vechi de 640×480 pixeli la calculatorul portabil
        vechi.</p>
    </articol>

    <articol titlu="Diacritice" data="2010-05-28">
        <p>Mă enervează foarte tare că mai nimeni nu scrie cu diacritice<notă>Atenție, cele corecte sunt cu virgulă, nu
        cu sedilă.</notă> pe internet și nimeni nu folosește ghilimelele corecte românești.</p>

        <p>Trebuie să recunosc că și scrierea mea are probleme. Până acum câteva zile eu credeam că „creează“ se scrie
        cu un singur „e“. Diferența dintre mine și toți românii de pe internet este că eu nu scriu ceva greșit dacă știu
        că este greșit. Nu folosesc „k“ pentru „că“ sau „ca“, nu scriu „sh“ în loc de „ș“, nu scriu „detecteaza
        fetele“ când defapt vreau să scriu „detectează fețele“ și nu folosesc anomalii de genul „download-eaza“,
        „link“ și „updateaza“ când defapt este mult mai simplu să scriu „descarcă“, „legătură“ și „actualizează“.</p>

        <p>Diacriticele sunt foarte importante și nu trebuiesc ignorate!</p>
    </articol>

    <articol titlu="Ce este poezia mea" data="2010-05-29">
        <p>Poezia este un răspuns pentru o întrebarea care n-a fost pusă niciodată, dar care ne-o șoptim singuri mereu.
        Poezia mea în schimb este o meditație profundă și filozofică asupra superiorității intelectului în macrocosmosul
        efemer și se manifestă ca o odă a sufletului neîmpăcat cu realitatea transfigurativă sumbră ce exprimă intens o
        pasiune de neperceput.</p>

        <p>Astăzi am să public mai multe poezii de-ale mele.</p>

        <poezie titlu="Numai așa">
            <strofă>
                Simt cum genunchii pătați îmi mănâncă vina<n/>
                Și cum nedreptatea continuă însetată.<n/>
                Oare lacrima răspunsului se va citi din sine?
            </strofă>
            <strofă>
                Curajul aici doar piere nerugat.<n/>
                Printre aceste bucle mărețe<n/>
                Josul urcă spre învierea morții,<n/>
                Tristețea se bucură de răzbunarea trădării,<n/>
                Și vorba muțește la ascultarea liniștii.
            </strofă>
            <strofă>
                Nimic nu mai este aici<n/>
                Și vom rămâne... numai așa.
            </strofă>
        </poezie>

        <poezie titlu="Invers">
            <strofă>
                Nu există moarte<n/>
                Ci doar soare<n/>
                Lumea moare<n/>
                Eu însoresc
            </strofă>
            <strofă>
                Respingerea a fost acceptul meu <n/>
                Indiferența m-a salvat de la nepăsare<n/>
                Lumea s-a terminat.
            </strofă>
        </poezie>

        <poezie titlu="Vara vor vânt">
            <strofă>
                Vântul vine vinovat vânătorilor viteji.<n/>
                Vor vara vacanței vântului vindecător!<n/>
                Vechi vânt, vei vedea vicleana văduvă violetă?
            </strofă>
        </poezie>

        <poezie titlu="Trecerea">
            <strofă>
                M-aș duce acolo unde marea-i îmbibată<n/>
                Oricât de tare aș încerca să transpir<n/>
                Reorganizarea reapare retușată.
            </strofă>
            <strofă>
                Marcate sunt clipele de acum<n/>
                Ordonată este tâmplăria vieții mele<n/>
                Redistrug respectatul referendum
            </strofă>
            <strofă>
                Mireasma aduce o îmbălsămare<n/>
                Orb nu pot să merg la nesfârșit<n/>
                Rearunc rechemata reafirmare.
            </strofă>
        </poezie>
    </articol>

    <articol titlu="Coșmar" data="2010-05-30">
        <p>Aseară<notă>Sau mai bine zis azi, că m-am culcat pe la 5 și m-am trezit pe la 13.</notă> am avut un vis
        groaznic. Am visat că eram din nou în liceu și dădeam test la chimie. Nu știam mai nimic, dar am descoperit (și
        mi s-a întâmplat asta de mai multe ori) că era ceva care puteam să învăț. Nu părea așa de sofisticat, dar nu
        cunoștințele necesare pentru a rezolva problemele.</p>
    </articol>

    <articol titlu="Aud ploaia" data="2010-05-31">
        <p>Asta-i tot ce vroiam să zic.</p>
    </articol>

    <articol titlu="Nu sunt așa de deștept" data="2010-06-04">
        <p>Am dat azi de bloagul „<l uri="http://youarenotsosmart.wordpress.com"><c>You are not so smart</c></l>“. Este
        foarte trist și adevărat.</p>
    </articol>
    
    <articol titlu="Merit" data="2010-06-12">
        <p>Nu se merită niciodată să muncești prea mult pentru ceva. <c>Nice guys finish last.</c> Acum am aflat încă o
        dată.</p>

        <p>Cum vacanța de vară se apropie, am început din nou să instalez jocuri. De ceva timp eu îmi salvez partițiile
        Windows cu dd și le arhivez. Așa nu trebuie să mai instalez deloc Windows, doar copiez peste partiție imaginea
        salvată. E, acum vreau să-mi și instalez niște jocuri mici ca să le am mereu. Instalez doar jocurile care mi-au
        plăcut dintotdeauna și care nu îmi strică sistemul cu tot felul de programe de protecție.</p>
    </articol>

    <articol titlu="Din nou" data="2010-07-31">
        <p>Simt albul din nou și nu am făcut nimic. Sunt un laptele miresmei de mucegai. Chiar dacă argila roșie emană
        egalitate eu nu pot s-o-ntrec<notă>Nota asta nu are nicio legătură cu ce am legat-o. Odată ce ai o putere o
        folosești chiar și atunci când nu trebuie sau nu ai nevoie de ea. În HTML-ul timpuriu puteai să scrii mai mic și
        mai mare, cu diferite colori, să scrii cursiv, aldin, subliniat și altele care erau rele. Toate astea erau
        abuzate pentru a creea pagini cu stele pe fundal, cu litere mari și multicolorate. Doar pentru că poți să faci
        ceva nu înseamnă că trebuie să folosești pentru a dovedi că poți. Pentru a explica asta am folosit ceva
        inutil.</notă>. Slovele greu se desprind de degete acum și cred că așa se va întâmpla de acum dacă nu reacționez
        cumva.</p>

        <p>Sufletul meu nu este liber. Mai rău este că știu cum să-l eliberez, dar nu pot. Poate că întunericul nu este
        dușmanul meu. Așa trebuie să mă obișnuiesc. De ce toți credem că trebuie să fim liberi?... Zic asta dar nu cred.
        Trebuie... <a>trebuie</a> să eliberez cele trei cifre. Acum am trecut de jumătatea drumului.</p>

        <p>Cineva moare, dar nu sunt eu. Oare contează? Tot vorbește, și eu nu știu. Sunt obligat să zic, dar nu vreau.
        Rezistența nu va ceda!</p>
    </articol>

    <articol titlu="Bis" data="2010-08-01">
        <p>Bulele negre s-au spart, cel puțin pentru azi. Oaia documentului testat a fost sistematizată.</p> 

        <p>Nu trebuie să scriu ceea ce gândesc, trebuie doar să doar ar să-mi las niște indici pentru o amintire
        ulterioară. Oricum gândurile nu pot fi serializate în cuvinte.</p>
    </articol>

    <articol titlu="Încotro" data="2010-08-06">
        <p>Mi-am amintit ceva important, dar am uitat pentru că scriam altceva. Acum mă simt incapabil de a funcționa
        pentru că nu pot să-mi amintesc.</p>
    </articol>
</jurnal>
